    250 gram bloem.
    snufje zout.
    500 ml melk.
    2 grote eieren.
    snuf kaneel.
    1 appel.
    scheutje olijfolie.
    boter om te in te bakken.
    Schil de appel en rasp deze fijn.
    Zeef de bloem en mix dit samen met het zout en de kaneel met de helft van de melk. Voeg een voor een de eieren toe (mix het ondertussen door) en voeg tot slot beetje bij beetje de rest van de melk en een scheutje olijfolie toe. Roer de geraspte appel door het beslag.
    Verwarm een beetje boter in een koekenpan, zorg er voor dat de pan goed heet is voor je de pannenkoeken gaat bakken.
    Verdeel (bijvoorbeeld met een soeplepel) beslag in de pan en bak de pannenkoek om en om mooi bruin. Herhaal dit tot het beslag op is.

